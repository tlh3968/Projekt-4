<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Breve i Skismissebrevkassen - Børns Vilkår</title>
	<atom:link href="https://bornsvilkar.dk/breve/feed/" rel="self" type="application/rss+xml" />
	<link>https://bornsvilkar.dk/breve/</link>
	<description></description>
	<lastBuildDate>Tue, 19 Dec 2023 09:49:48 +0000</lastBuildDate>
	<language>da-DK</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.4.3</generator>

<image>
	<url>https://bornsvilkar.dk/wp-content/uploads/2024/02/cropped-favicon-32x32.png</url>
	<title>Breve i Skismissebrevkassen - Børns Vilkår</title>
	<link>https://bornsvilkar.dk/breve/</link>
	<width>32</width>
	<height>32</height>
</image> 
	<item>
		<title>Opstart på deleordning</title>
		<link>https://bornsvilkar.dk/breve/opstart-paa-deleordning/</link>
					<comments>https://bornsvilkar.dk/breve/opstart-paa-deleordning/#respond</comments>
		
		<dc:creator><![CDATA[Maria Schifter]]></dc:creator>
		<pubDate>Tue, 19 Dec 2023 09:49:47 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=95186</guid>

					<description><![CDATA[<p>Hej Min eksmand og jeg har to piger sammen på 8,5 og 12 år. Vi solgte hus og flyttede i midt august og har siden boet sammen i mit nye [&#8230;]</p>
<p>Indlægget <a href="https://bornsvilkar.dk/breve/opstart-paa-deleordning/">Opstart på deleordning</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Hej<br />
Min eksmand og jeg har to piger sammen på 8,5 og 12 år. Vi solgte hus og flyttede i midt august og har siden boet sammen i mit nye hus, indtil han fandt ny bolig. Det har han fundet nu og flytter omkring nytår. Vi er i tvivl om, hvordan vi bedst starter en deleordning op. Planen er 8 dage hos mig og 6 dage hos far. Starter man bare op i det fra start af, eller er det bedst med kortere interval, så de ikke skal være uden os i for mange dage? Det er svært at “tage hul på”, synes vi. Vi har er godt samarbejde.</p>
<section id="response">
			<h2>Svar fra Børns Vilkår</h2>
		<p>Kære forælder til børn på 8,5 og 12 år,</p>
<p>Hvor er det godt at læse, at I har jeres børn i fokus i forbindelse med, hvordan I skal starte en samværsordning og at I undersøger muligheder.</p>
<p>Børn er forskellige, og derfor vil det også variere, hvilken deleordning der er den bedste for det enkelte barn.</p>
<p>Jeg vil i det følgende nævne nogle af de forhold, I bør være opmærksomme på ved planlægning af samvær.</p>
<p>Barnets alder er en vigtig betragtning, når I forældre skal finde ud af den bedst mulige samværsordning for jeres børn. Med jeres børns alder vil livet uden for hjemmet formentlig have stor betydning, særligt for jeres 12-årige datter, hvorfor I bør have fokus på, at de så uforstyrret som muligt, kan fortsætte med eventuelle fritidsinteresser samt venskaber. Jeres børn har ligeledes en alder, hvor de kan sætte ord på egne ønsker og behov, hvorfor I bør inddrage deres betragtninger i beslutningen, samtidig med at de ved, at det er en voksenbeslutning, og at ansvaret ligger hos jer forældre og ikke hos dem.</p>
<p>I bør også være opmærksomme på, om jeres børn vil fungere bedst med en fast base og et supplerende hjem, hvordan de har det med skift, om de er mere knyttet til den ene forælder frem for den anden? Og at alt dette kan ændre sig med tiden. Hav ligeledes øje for, at jeres børn kan have forskellige behov og holdninger til, hvordan samværet bør være. Som udgangspunkt er det bedst for søskende at følge den samme ordning, så de kan støtte hinanden, men for nogle kan andre behov være mere afgørende.</p>
<p>Hvis den bedste løsning for jeres børn er 8 dage hos dig og 6 dage hos deres far, men I er usikre på, om det kan blive for lang tid at undvære den af jer, som de ikke er hos, kan I med fordel planlægge, at børnene midtvejs har mulighed for at være sammen med den anden forælder. Mange børn sætter stor pris på at være sammen med begge forældre samtidig, eksempelvis ved at spise aftensmad sammen eller lignende. Dette er måske netop en mulighed i jeres tilfælde, da I har et godt samarbejde.</p>
<p>Uanset hvilken løsning I beslutter jer for, skal I være opmærksomme på, at I altid kan justere eller lave aftalen helt om, hvis det ikke fungerer for jeres børn.</p>
<p>I kan med fordel også orientere jer i Børns Vilkårs skilsmisseguide, som findes på vores hjemmeside.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/opstart-paa-deleordning/">Opstart på deleordning</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
					<wfw:commentRss>https://bornsvilkar.dk/breve/opstart-paa-deleordning/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>Barns viden om anden forældres aktiviteter</title>
		<link>https://bornsvilkar.dk/breve/barns-viden-om-anden-foraeldres-aktiviteter/</link>
					<comments>https://bornsvilkar.dk/breve/barns-viden-om-anden-foraeldres-aktiviteter/#respond</comments>
		
		<dc:creator><![CDATA[Maria Schifter]]></dc:creator>
		<pubDate>Fri, 08 Dec 2023 11:15:54 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94981</guid>

					<description><![CDATA[<p>Vi har været skilt i næsten 2 år og har en søn på 6,5 år. Han er lige meget hos os begge i en 5-5-2-2 ordning som fungerer fint. Vi [&#8230;]</p>
<p>Indlægget <a href="https://bornsvilkar.dk/breve/barns-viden-om-anden-foraeldres-aktiviteter/">Barns viden om anden forældres aktiviteter</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Vi har været skilt i næsten 2 år og har en søn på 6,5 år. Han er lige meget hos os begge i en 5-5-2-2 ordning som fungerer fint.<br />
Vi forældre skriver ofte til hinanden og sender billeder når der sker noget hyggeligt og informere ved overgang.<br />
Far vil gerne at mor viser billeder af hvad far laver, når barnet er hos mor. Mor syntes det giver barnet for meget, at &#8220;holde øje&#8221; med. Mor taler ofte om far i forskellige situationer og har et positivt syn over for barnet.</p>
<p>Hvad tænker I om, at barnet bliver præsenteret for billeder af hvad far laver?</p>
<p>Vh</p>
<section id="response">
			<h2>Svar fra Børns Vilkår</h2>
		<p>Kære mor til søn på 6,5 år,</p>
<p>Det er godt at læse, at I oplever jeres samværsordning fungerer godt, og at I forældre har kontakt til hinanden og informerer ved overgang.</p>
<p>Det lyder som en god ide, at du taler med din søn om hans far i positive vendinger. Det er trygt for børn at vide, at deres forældre kan tale sammen og træffe fælles beslutninger.</p>
<p>Det kan være godt, at du viser din søn, at han gerne må fortælle dig om oplevelser hos sin far – både de positive og de mindre gode. Vis interesse, anerkend din søns oplevelser og undgå at sige noget dårligt om hans far.</p>
<p>Hvorvidt jeres søn har brug for at se på billeder, hvad hans far laver, kan være svært at svare på. Som du skriver, så kan det blive for meget for din søn, at skulle forholde sig til. Det kan også aktivere et savn til faren, som ellers ikke var der. Hvis din søn skulle savne sin far, så anerkend hans følelser, og hjælp ham med at håndtere dem ved at sætte dig i øjenhøjde, lægge en hånd om din søn, tilbyd ham et skød at sidde på og fortæl ham, at du godt kan forstå, at det er svært at savne far.</p>
<p>Omvendt kan det i nogle tilfælde også være en god oplevelse for jeres søn, at se billeder af sin fars aktiviteter. Det kan være, at din søn kan have glæde af, at se hans far har det godt. Prøv at lægge mærke til, hvordan din søn reagerer på, at se billeder af sin far, når han er hos dig. Hvis din søn reagerer positivt og synes det er en god oplevelse, så kan du godt vise billeder af hans fars aktiviteter en gang i mellem. Det skal selvfølgelig kun være, hvis det giver din søn en god oplevelse og på en måde, så det ikke fylder unødigt i samværet med dig. Hvis din søn reagerer negativt, så skal du naturligvis ikke vise ham billeder af hans fars aktiviteter.</p>
<p>Jeg vil anbefale, at du ringer til vores ForældreTelefon og får en mere uddybende rådgivning angående dette.</p>
<p>Du kan også få råd og vejledning ved at henvende dig til Familieretshuset.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/barns-viden-om-anden-foraeldres-aktiviteter/">Barns viden om anden forældres aktiviteter</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
					<wfw:commentRss>https://bornsvilkar.dk/breve/barns-viden-om-anden-foraeldres-aktiviteter/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>Min eksmand vil ikke acceptere min kæreste</title>
		<link>https://bornsvilkar.dk/breve/min-eksmand-vil-ikke-acceptere-min-kaereste/</link>
					<comments>https://bornsvilkar.dk/breve/min-eksmand-vil-ikke-acceptere-min-kaereste/#respond</comments>
		
		<dc:creator><![CDATA[Maria Schifter]]></dc:creator>
		<pubDate>Fri, 08 Dec 2023 10:55:28 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94914</guid>

					<description><![CDATA[<p>Min eksmand og jeg blev skilt for 3 år siden, da jeg var utro. Det var naturligvis en temmelig grim skilsmisse med utrolig mange nuancer, men vi har formået at [&#8230;]</p>
<p>Indlægget <a href="https://bornsvilkar.dk/breve/min-eksmand-vil-ikke-acceptere-min-kaereste/">Min eksmand vil ikke acceptere min kæreste</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Min eksmand og jeg blev skilt for 3 år siden, da jeg var utro. Det var naturligvis en temmelig grim skilsmisse med utrolig mange nuancer, men vi har formået at bevare et godt fællesskab om børnene. Min eksmand fik en ny kæreste efter et par måneder og har nu en stor sammenbragt familie og jeg er stadig sammen med ham, som jeg mødte under mit ægteskab. Det går overordnet set godt med fællesskabet om børnene, men min eks vil under ingen omstændigher acceptere min kærestes eksistens. Jeg har accepteret det og gør krumspring for at deres veje ikke skal krydses. Vi havde for nyligt en snak om fremtidige sammenkomster, som fx konfirmation, hvor min eksmand hellere vil holde 2 konfirmationer, end at være i samme rum som min kæreste. Jeg bliver virkelig ked af det over det, for det er på ingen måde i børnenes interesse. Børnene har et godt forhold til alle &#8211; både os forældre og nye bonussøskende og kærester og kender ikke til konflikten, men på et tidspunkt begynder de at stille spørgsmålstegn. Er der noget jeg kan gøre for at få min eksmand til at acceptere den nye kæreste?</p>
<section id="response">
			<h2>Svar fra Børns Vilkår</h2>
		<p>Kære mor til børn på 6-9 år,</p>
<p>Et gammelt råd hedder, at det er lettere at ændre sig selv end at ændre på omverdenen. Og jeg tror det er det, du gør, når du laver krumspring for at din eksmand og din kæreste ikke skal møde hinanden. Du gør, hvad du kan, for at sikre freden for alles skyld. Det kan være en god og nødvendig strategi for børnenes skyld.</p>
<p>Måske skal du lade konfirmationerne vente lidt, der er nogle år endnu. Når den store dag nærmer sig, tager du og din eksmand hver især en snak med børnene om, hvad de ønsker sig. Ud fra børnenes ønsker må I se, hvordan I bedst muligt kan give børnene en god oplevelse. Hvis din eksmand stadig har det så svært med din kæreste, at han ikke kan være i rum med ham, hvad vil det så gøre ved stemningen til sådan en fest? Vil børnene kunne nyde at være festens midtpunkt, eller vil deres opmærksomhed være på, om alle er gode venner, fordi de fornemmer en masse spændinger i lokalet? Hvis det sidste er tilfældet, så får børnene måske mere ud af to gode fester med fuld opmærksomhed, end én fest med en anspændt stemning. Hvis din eksmand fastholder, at det ikke er en mulighed med en fælles fest, så aftal med ham, hvad I siger til børnene om det. Det er godt nok din eksmands valg med to fester, men hvordan kan du hjælpe med at konfliktnedtrappe, så det samlet set bliver en god oplevelse for børnene? Og ikke en oplevelse af forældre, som spiller hinanden dårlige i en fælles kamp, for det gode børneliv.</p>
<p>Uanset hvordan det ender, så husk anerkendelsen overfor børnene og overfor hinanden. For børnene er det bedre, at I bevarer den gode tone overfor hinanden, end at der bliver tvunget en fest igennem med dårlig stemning, som resultere i et konfliktfyldt samarbejde.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/min-eksmand-vil-ikke-acceptere-min-kaereste/">Min eksmand vil ikke acceptere min kæreste</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
					<wfw:commentRss>https://bornsvilkar.dk/breve/min-eksmand-vil-ikke-acceptere-min-kaereste/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>Barn i mistrivsel</title>
		<link>https://bornsvilkar.dk/breve/barn-i-mistrivsel/</link>
		
		<dc:creator><![CDATA[Maria Schifter]]></dc:creator>
		<pubDate>Fri, 08 Dec 2023 10:42:20 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94648</guid>

					<description><![CDATA[<p>Jeg er mor til 3 børn, på 10, 8 og 6 år. Vi blev skilt for 2 år siden og har haft en 7/7 deleordning. Siden sommerferien har min datter [&#8230;]</p>
<p>Indlægget <a href="https://bornsvilkar.dk/breve/barn-i-mistrivsel/">Barn i mistrivsel</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Jeg er mor til 3 børn, på 10, 8 og 6 år. Vi blev skilt for 2 år siden og har haft en 7/7 deleordning. Siden sommerferien har min datter på 8 år haft det rigtig svært. Hun har ondt i maven og kvalme hver dag, hvilket gør at hun flere gange om ugen ikke er i skole eller bliver sendt hjem. Vi har heldigvis en god dialog med både egen læge og skolen, hvilket gør at vi kan udelukke sygdom og mobning som årsag.<br />
Samarbejdet mellem min eksmand og jeg har været svært siden skilsmissen. Det var mig der valgte at blive skilt, hvilket har efterladt ham med en følelse af at være svigtet. Det har skabt en meget negativ stemning, men vi har forsøgt ikke at lade det fylde foran børnene. Det har dog medført at vi, i en lang periode, kun har haft kontakt via sms, da børnene har skiftedag mandag hen over skoledagen.<br />
Men i forbindelse med min datters mistrivsel har vi begge virkelig gjort os umage og arbejdet med samarbejdet. Vi har ses til fødselsdag og aftensmad, hvilket har været positive oplevelser for børnene.<br />
Men vi står stadig med en pige der har det dårligt &#8211; næsten hver dag.<br />
Jeg har forsøgt at åbne en dialog omkring vores deleordning, da hun måske vil have gavn af en fast base. Men det er en rigtig svær samtale at have, da mit eneste argument for at hun skal være mere hos mig er, at jeg virkelig kan mærke på hende, at hun har brug for sin mor. Den samme følelse har min eksmand og han ønsker derfor også at en anden deleordning bliver med fast base hos ham.<br />
Vi står med andre ord i en situation hvor vi ikke kan komme videre og hvor vi mangler konkret råd til, hvad vi kan gøre for vores datter. Hun er i fokus og det er hendes trivsel vi gerne vil tage ansvar for. Har I erfaringer eller råd som kan hjælpe os videre?</p>
<section id="response">
			<h2>Svar fra Børns Vilkår</h2>
		<p>Kære mor til børn på 6, 8 og 10 år,</p>
<p>8 år og med mavepine er desværre et genkendeligt tema for mange børn i dag. Men hvor er det godt at høre, at både du og hendes far holder fokus på hende, og at I begge bestræber jeg på et godt samarbejde. Jeg kan læse, at I allerede har forsøgt meget for at finde årsagen til mavepinen.</p>
<p>Det er svært at vide, hvad mavepinen kommer fra, og måske er I nødt til sammen at tale med hende om, hvorvidt hun ønsker ændringer i 7/7 ordningen. Måske er det for længe at vente 7 dage på at se den forælder, hun ikke er sammen med. Måske har hun brug for mere telefonisk kontakt med jer, eller et besøg midt i ugen kan hjælpe? Hvis I vælger den model, så er det selvfølgelig vigtigt, at I begge er klar på, at hun måske ønsker mere tid med den anden forælder lige nu. Det må I ikke bebrejde hende, men begge bakke hende op i. Hvis I ikke er indstillede på det, er det måske en bedre ide at benytte Familieretshuset.</p>
<p>I skal overveje, hvad det kan betyde for hende og hendes søskende, hvis hun får en fast base, og de to andre børn fortsætter i 7/7 ordningen. Hvordan vil det være for de andre børn, og hvad med deres fælles relation?</p>
<p>Måske kan det handle om noget helt andet end jeres skilsmisse? I har talt med både skolen og lægen, men måske er det noget helt andet der driller? Måske synes hun, der er noget andet ved skolen eller SFO som er svært og giver mavepine. Måske er hun bange for en af de andre elever, eller skoledagene er for lange? Måske ved jeres datter det ikke selv, og har svært ved at sætte ord på, hvad der driller.</p>
<p>En anden løsning kunne være, at få en voksen til at tale med hende, -uden jer. En som er uvildig, hvor hun ikke skal tage hensyn til den voksnes følelser, men hvor hun måske kan tale om tingene på en helt anden måde. Det kan være, at det er lettere for hende at fortælle om det svære til en fremmed, da hun formentlig ikke ønsker at gøre sine forældre kede af det, men prisen er desværre, at hun selv bliver ked af det, og får mavepine.</p>
<p>Med hensyn til dit og din datters fars samarbejde, vil min opfordring være, at I fortsætter det gode arbejde med at sætte jeres datter i centrum. Glæd jer over, at hun har to forældre, som elsker hende meget højt. Husk altid at tale positivt og anerkendende om hinanden foran børnene. Det er måske det allervigtigste for børn, som vokser op med skilte forældre.</p>
<p>Hvis du har lyst, er du altid velkommen til at kontakte ForældreTelefonen. Mange har glæde af, at få talt om de bekymringer de går med. Og du må gerne ringe mere end en gang.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/barn-i-mistrivsel/">Barn i mistrivsel</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
		
		
			</item>
		<item>
		<title>Konflikthåndtering.</title>
		<link>https://bornsvilkar.dk/breve/konflikthaandtering/</link>
		
		<dc:creator><![CDATA[Maria Schifter]]></dc:creator>
		<pubDate>Tue, 05 Dec 2023 13:02:12 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94645</guid>

					<description><![CDATA[<p>Hvor kan man få råd og vejledning i forhold til at få et samarbejde mellem forældre til at fungere, når der ikke har været noget samarbejde i 3 år, og [&#8230;]</p>
<p>Indlægget <a href="https://bornsvilkar.dk/breve/konflikthaandtering/">Konflikthåndtering.</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Hvor kan man få råd og vejledning i forhold til at få et samarbejde mellem forældre til at fungere, når der ikke har været noget samarbejde i 3 år, og når der stort set ingen kommunikation er. Når den ene forælder tager barnet til lægen, følger den anden forælder ikke lægens anvisninger og er uenig i behandlingen.</p>
<section id="response">
			<h2>Svar fra Børns Vilkår</h2>
		<p>Kære forælder til barn på 3-6 år,</p>
<p>Det lyder som en vanskelig og fastlåst situation. Stor ros til dig for, at du søger råd og vejledning. Det kan nemlig være afgørende for jeres barns trivsel og udvikling, at både I som forældre får mere viden om det gode forældrefællesskab og, at jeres barn får mulighed for at tale med andre børn i samme situation.</p>
<p>Familieretshuset tilbyder samarbejdskurser, hvor I lærer, hvordan I kan samarbejde bedre -nu og i fremtiden. De tilbyder også konfliktmæglingskurser, hvor I bliver guidet i selv at finde løsninger, som er til gavn for jeres barn. Vær ligeledes opmærksom på, at Familieretshuset tilbyder børnegrupper, for børn hvis forældre er skilt. Her kan børnene, understøttet af en rådgiver, blandt andet dele erfaringer om at være skilsmissebarn. Muligvis er dette tilbud først relevant, når jeres barn er lidt ældre, men I kan altid kontakte familieretshuset for nærmere information.</p>
<p>Der er også mange kommuner, som har tilbud til brudte familier, derfor kan du med fordel undersøge, om det er tilfældet, der hvor I bor.</p>
<p>I kan måske også selv forsøge at gøre noget, for at forbedre kommunikationen mellem jer, eventuelt mens I venter på at komme på et kursus i Familieretshuset. Et forslag kunne være, at I skriver aftaler ned eller sender oplysninger til hinanden, som vedrører jeres barn, så I dermed undgår konflikter, mens jeres barn er tilstede. Det skaber nemlig tryghed hos børn, særligt når de stadig er små og kan have svært ved at sætte ord på ting, at I kan kommunikere og træffe fælles beslutninger, herunder følge lægens anvisninger eller måske tage en fælles snak med lægen om andre behandlingsmuligheder. Vær desuden opmærksom på, at man har de bedste forudsætninger som forældre til at kunne støtte sit barn og imødekomme dets behov, hvis man ved, hvad der rører sig i barnets hverdag. Når børnene ikke er gamle nok til selv at kunne udtrykke sig eller har brug for hjælp til det, er det særligt vigtigt, at forældrene kan holde hinanden opdateret.</p>
<p>Når kommunikationen er vanskelig, kan det gøre en forskel at være i stand til at lytte og forsøge at se tingene fra den andens forælders perspektiv. Det kan ligeledes være hensigtsmæssigt at fortælle den anden forælder, hvad man kunne ønske sig eller har brug for, i stedet for at kritisere. Dette er blot nogle ud af mange gode råd om konstruktiv kommunikation mellem forældre, som du kan finde i Børns Vilkårs skilsmisseguide, som ligger på hjemmesiden. Den kan I med fordel orientere jer i.</p>
<p>Jeg håber, at I finder en god måde at kommunikere på, for at sikre jeres barns trivsel og udvikling.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/konflikthaandtering/">Konflikthåndtering.</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
		
		
			</item>
		<item>
		<title>Børne/unge bidrag efter det fyldte 18 år</title>
		<link>https://bornsvilkar.dk/breve/boerne-unge-bidrag-efter-det-fyldte-18-aar/</link>
		
		<dc:creator><![CDATA[Maria Schifter]]></dc:creator>
		<pubDate>Tue, 05 Dec 2023 12:24:10 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94437</guid>

					<description><![CDATA[<p>Hmm lidt sjovt i ikke har 17-18 i alderslisten. Når min søn bliver 18 hvorledes er jeg stillet mht. at kunne søge økonomisk hjælp dels fra det offentlige men også [&#8230;]</p>
<p>Indlægget <a href="https://bornsvilkar.dk/breve/boerne-unge-bidrag-efter-det-fyldte-18-aar/">Børne/unge bidrag efter det fyldte 18 år</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Hmm lidt sjovt i ikke har 17-18 i alderslisten. Når min søn bliver 18 hvorledes er jeg stillet mht. at kunne søge økonomisk hjælp dels fra det offentlige men også den anden forældre som har samvær Max 2-3 timer/måned da de ikke kan sammen. Men er igang med gymnasie og så skal han videre der fra.</p>
<section id="response">
			<h2>Svar fra Børns Vilkår</h2>
		<p>Kære forælder til ung mand på 17 år,</p>
<p>Når vi ikke skriver så meget om unge i 17-18-årsalderen, så handler det om, at de som aldersgruppe næsten er voksne og dermed træder ud af børnelivet. Det giver nye udfordringer, men også problemstillinger, som umiddelbart ligger uden for SkilsmisseBrevkassens målgruppe.</p>
<p>Ift. dit spørgsmål til økonomien, så bortfalder din forsørgerpligt af dit barn, hvorfor du heller ikke vil kunne søge om økonomisk hjælp til din søns forsørgelse. Din søn skal som udgangspunkt forsørge sig selv. Hvis han går på en ungdomsuddannelse, kan han søge om SU. Økonomisk hjælp fra den anden forældre til din søn, kan kun ske, hvis I begge er indforståede med at indgå en frivillig aftale om dette. Så selvom forældreskabet fortsætter, når din søn fylder 18 år, så er der flere økonomiske forpligtigelser og rettigheder, der ændrer sig markant. Mange forældre vælger fortsat at forsøge deres børn, indtil de flytter hjemmefra, men der er ikke regler for det.</p>
<p>Du har mulighed for at søge uddybende rådgivning i din kommune eller på vores ForældreTelefon.</p>
<p>Jeg ønsker din søn held og lykke med overgangen til voksenlivet.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/boerne-unge-bidrag-efter-det-fyldte-18-aar/">Børne/unge bidrag efter det fyldte 18 år</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
		
		
			</item>
		<item>
		<title>Samvær</title>
		<link>https://bornsvilkar.dk/breve/samvaer-4/</link>
		
		<dc:creator><![CDATA[Maria Schifter]]></dc:creator>
		<pubDate>Fri, 01 Dec 2023 08:33:47 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94468</guid>

					<description><![CDATA[<p>Hej Jeg ved ikke hvad det jeg skriver her høre under, men det handler om at far til børnene ikke vil nogen form for samværsmønster men aftaler med børnene 10 [&#8230;]</p>
<p>Indlægget <a href="https://bornsvilkar.dk/breve/samvaer-4/">Samvær</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Hej<br />
Jeg ved ikke hvad det jeg skriver her høre under, men det handler om at far til børnene ikke vil nogen form for samværsmønster men aftaler med børnene 10 og 13 årige drenge uden min viden spontante ture af 2-3 timers samvær i restaurent eller indkøbscenter.<br />
Jeg får ikke besked af nogen, han aftaler direkte med dem.<br />
Børnene bor hos mig(mor)på fuldtid og vi begge har forældremyndighed.<br />
Mit spørgsmål er, hvad kan man gøre for at far til børnene retter henvendelse til mor(mig)om at mødes med børnene? Hvad siger lovgivning? </p>
<p>Vh</p>
<section id="response">
			<h2>Svar fra Børns Vilkår</h2>
		<p>Kære forælder til børn på 10 og 13 år,</p>
<p>I dit brev spørger du til, hvad du kan gøre, for at få børnenes far til at rette henvendelse til dig, når han vil lave aftaler om samvær med jeres børn. Inden jeg kommer med konkrete råd til videre handling, bliver jeg dog nysgerrig på, hvordan jeres børn har det med denne form for samvær? Jeres børn har en alder, hvor de måske har gode ideer til, hvordan I kan lave aftaler der fungerer for jer alle, men måske det allerede fungerer for dem? Jeg vil anbefale dig, at du skelner mellem, hvad de har brug for ift. samvær og hvad du har brug for. Så en begyndelse kunne være, at tale med dine børn om, hvordan de ønsker kontakten med deres far skal være.</p>
<p>Selvom det måske fungerer godt for børnene med nuværende form, synes det ud fra dit brev, ikke at fungere for dig. Det skal også fungere for dig! Du kan med fordel gøre dig overvejelser om eller reflekter sammen med nogen fra dit netværk om forskellige muligheder, som vil få det til at fungere bedre for dig. Hvad skal der til, for at du vil trives med jeres aftaler og hvor kan du gå på kompromis? Hvis dine børns far ikke har interesse i at drøfte disse muligheder med dig, og du har brug for, at aftaler om samvær ændres, kan du få hjælp ved at rette henvendelse til Familieretshuset. De vil kunne hjælpe jer med at få lavet samværsaftaler, som er til gavn for børnene.</p>
<p>Du spørger til, hvad lovgivningen siger. Lovgivningen går ikke ind og diktere, hvordan aftaler om samvær kommer i stand, altså hvordan aftaler skal ske. Lovgivningen kan, via Familieretshuset hjælpe jer til faste samvær, som I skal følge.</p>
<p>Jeg håber, at dette har givet anledning til refleksion over dit spørgsmål og hvordan du kommer videre.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/samvaer-4/">Samvær</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
		
		
			</item>
		<item>
		<title>Flytning</title>
		<link>https://bornsvilkar.dk/breve/flytning-3/</link>
		
		<dc:creator><![CDATA[Maria Schifter]]></dc:creator>
		<pubDate>Wed, 22 Nov 2023 15:33:27 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94143</guid>

					<description><![CDATA[<p>Hej. Kan jeg flytte ud fra huset sammen med min børn hvis jeg og min mand er ejere? Jeg vil gerne være bopælsforælder. Mvh S. Svar fra Børns Vilkår Kære [&#8230;]</p>
<p>Indlægget <a href="https://bornsvilkar.dk/breve/flytning-3/">Flytning</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Hej. Kan jeg  flytte ud fra huset sammen med min børn hvis jeg og min mand er ejere? Jeg vil gerne være bopælsforælder.<br />
Mvh S.</p>
<section id="response">
			<h2>Svar fra Børns Vilkår</h2>
		<p>Kære forælder til børn på 3-6 år,</p>
<p>Der er altid mange ting man skal forholde sig til som forældre, når man går fra hinanden, og det er ofte både vanskeligt og følelsesmæssigt sårbart for alle implicerede parter. Helt konkret, har din mands og dit ejerforhold af huset ikke betydning for hvem der bliver bopælsforælder. Det vigtigste er, at tage udgangspunkt i hvad der er bedst for børnene. Derfor vil jeg forsøge at folde svaret på dit spørgsmål lidt ud.</p>
<p>I din henvendelse er der ikke så mange oplysninger om din familie og jeres aktuelle situation. Fx kan jeres børns alder og reaktion på skilsmissen have en betydning for, hvordan hverdagen bedst tilrettelægges, herunder hvor de har bopæl, men for børnene vil aftaler omkring deres samvær med henholdsvis deres far og dig, være mindst lige så vigtigt et forhold at blive enige om.</p>
<p>Uanset alder, har børn brug for at blive mødt med omsorg, forståelse og nysgerrighed omkring, hvordan de har det, og hvilke tanker og ønsker de har i forhold til skilsmissen.</p>
<p>Ligeledes er det vigtigt for børnene, at I samtidig med jeres rummelighed for dem viser, at I som forældre kan samarbejde om at skabe de bedste forhold omkring dem, og støtter op om deres kærlighed til jer begge.</p>
<p>I bør også være opmærksomme på, at antallet af forandringer på én gang i jeres børns liv kan have en betydning for, hvor svær skilsmissen bliver for dem. Derfor kan det være en god ide i første omgang at overveje, om det vil være en fordel for børnene at kunne blive i huset, så de ikke risikerer både at skulle flytte bolig, skole/daginstitution og muligvis også skulle lærer et nyt lokalmiljø at kende, samtidig med, at i går fra hinanden.</p>
<p>Uanset hvilken løsninger I beslutter jer for omkring jeres børn, så skal I være opmærksom på, at deres behov kan ændre sig, særligt i forbindelse med at de bliver ældre, hvorfor det også kan blive nødvendigt at ændre på de aftaler I indgår nu. Ligeledes, kan det være, at det alligevel ikke fungerer med de aftaler I indgår i nærmeste fremtid, hvorfor I vil skulle finde andre alternativer, for at skabe så trygge og gode forhold for jeres børn som muligt.</p>
<p>Hvis I har svært ved at blive enige om samværet og bopælen for jeres børn, har I også mulighed for at henvende jer hos Familieretshuset, som tilbyder rådgivning.</p>
<p>I er også meget velkomne til at læse i Børns Vilkårs skilsmisseguide, hvor I kan finde yderligere råd og vejledning.</p>
<p>Jeg håber I sammen kan finde nogle gode løsninger for jeres børn.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/flytning-3/">Flytning</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
		
		
			</item>
		<item>
		<title>Manglende lyst til samværd</title>
		<link>https://bornsvilkar.dk/breve/manglende-lyst-til-samvaerd/</link>
		
		<dc:creator><![CDATA[Maria Schifter]]></dc:creator>
		<pubDate>Fri, 17 Nov 2023 10:58:41 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94022</guid>

					<description><![CDATA[<p>Hej. Hvordan håndtere jeg, at min datter ønsker mindre samværd med sin far, og ønsker at lave samværdsordningen om? Hun bliver snart 13 år, og vi har været skilt siden [&#8230;]</p>
<p>Indlægget <a href="https://bornsvilkar.dk/breve/manglende-lyst-til-samvaerd/">Manglende lyst til samværd</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Hej.<br />
Hvordan håndtere jeg, at min datter ønsker mindre samværd med sin far, og ønsker at lave samværdsordningen om? Hun bliver snart 13 år, og vi har været skilt siden hun var to år.</p>
<p>Hun har gennem de sidste 2 år forsøgt at fortælle ham hvordan hun har det.</p>
<p>Nu har hun flere gang brudt totalt sammen, ved tanken om at fortsætte ordningen.</p>
<p>Jeg har det virkelig svært ved at skulle “tvinge” hende, når jeg kan se hvor berettiget hende argumenter er, og hendes forsøg på at få det ændret.</p>
<p>Skal hun selv tage kontakt til nogen? Synes det er hårdt ikke at kunne hjælpe hende, når man ved at man skal være “støttende” overfor den aftalte ordning, når man kan se hun ikke trives i den.</p>
<p>Hvad gør hun og kan jeg gøre noget?</p>
<section id="response">
			<h2>Svar fra Børns Vilkår</h2>
		<p>Kære mor till datter på snart 13 år,</p>
<p>Det er hårdt, at se sit barn bryde sammen og være ked af det. Samtidig er det et sundhedstegn, når hun reagere på, at noget er svært og ikke fungerer for hende. Hun har oveni købet selv forsøgt at løse det ved at tale med sin far. Det er flot. Som 13 årig, er det meget almindeligt, at hun gerne vil have mere indflydelse på, hvordan samvær skal se ud. Heldigvis har hun nogle muligheder, som du kan hjælpe hende med.</p>
<p>Når børn fylder 10 år, har de mulighed for at benytte initiativretten i Familieretshuset. Hun kan kontakte Familieretshuset på skrift eller telefon og fortælle, at hun ønsker ændringer i den nuværende samværsordning. Vi ved fra børn, der kontakter BørneTelefonen, at det kan være svært at gøre det alene, da der kan være mange følelser på spil og der kan være mange hensyn.</p>
<p>Din datter har mulighed for få hjælp fra en uvildig professionel bisidder fra Børns Vilkår. Hvis hun ringer til Bisidderteamet på telefonnr. 3555 5556, så hjælper de hende med at finde en bisidder, som er en uddannet socialrådgiver. Du må gerne hjælpe hende med at ringe, hvis hun synes det er svært at gøre alene.</p>
<p>Bisidderen og din datter mødes et sted din datter er tryg, og sammen kontakter de Familieretshuset. Familieretshuset vil efterfølgende indkalde begge forældre til et møde, hvor der tages udgangspunkt i din datters ønsker. Hvis din datter også bliver indkaldt til samtale i Familieretshuset, har hun ret til at få sin bisidder med.</p>
<p>Ved at hjælpe din datter med at anvende sine rettigheder, støtter du hende i det, hun gerne vil og du hjælper hende også til at bruge sin egen stemme. Samtidig får hun en uvildig voksen, som hjælper hende.</p>
<p>Som du selv skriver, skal du være loyal overfor de aftaler, der er indgået omkring samvær. Men når din datter fortæller, at aftalerne ikke er gode for hende, så er dit primære ansvar at hjælpe din datter. Du har, sammen med hendes far, ansvaret for hendes trivsel og udvikling.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/manglende-lyst-til-samvaerd/">Manglende lyst til samværd</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
		
		
			</item>
		<item>
		<title>Far skal have barn med ny kæreste</title>
		<link>https://bornsvilkar.dk/breve/far-skal-have-barn-med-ny-kaereste/</link>
		
		<dc:creator><![CDATA[Maria Schifter]]></dc:creator>
		<pubDate>Wed, 15 Nov 2023 15:15:03 +0000</pubDate>
				<guid isPermaLink="false">https://bornsvilkar.dk/?post_type=brev&#038;p=94021</guid>

					<description><![CDATA[<p>Jeg har ledt efter noget information, der kan klæde mig på til en kæmpe omvæltning i mit 3-årige barns liv. Fars kæreste er flyttet ind med kort varsel, og de [&#8230;]</p>
<p>Indlægget <a href="https://bornsvilkar.dk/breve/far-skal-have-barn-med-ny-kaereste/">Far skal have barn med ny kæreste</a> blev først udgivet på <a href="https://bornsvilkar.dk">Børns Vilkår</a>.</p>
]]></description>
										<content:encoded><![CDATA[<p>Jeg har ledt efter noget information, der kan klæde mig på til en kæmpe omvæltning i mit 3-årige barns liv.<br />
Fars kæreste er flyttet ind med kort varsel, og de to har kun mødt hinanden få gange. Nu har han fortalt, at den nye kæreste er gravid, og det er grunden til den hurtige beslutning. Vores datter er hos sin far hver anden weekend, og pludselig flytter en fremmed ind og om lidt kommer der også en ny søskende. Jeg ved ikke, hvordan jeg skal støtte mit barn i situationen? Jeg ved ikke, hvad jeg kan forvente af reaktioner osv? Jeg har bare brug for al den viden, jeg kan få. Håber, I har nogle råd og måske kan henvise mig til noget læsestof eller andet vedr det her med at få en ny halvsøskende.<br />
På forhånd tak for hjælpen!</p>
<section id="response">
			<h2>Svar fra Børns Vilkår</h2>
		<p>Kære forælder til datter på 3 år,</p>
<p>Jeg vil indlede med at anbefale dig, at møde denne forandring meget positivt. Det er heldigvis en dejlig nyhed, at der kommer et barn mere, at din datter skal være storesøster og sådan skal det også gerne modtages af hendes nærmeste familie. Hvis du har et godt samarbejde med din datters far, vil en nysgerrighed fra din side og en interesse i at bakke op om deres nye familieliv, kunne gøre en meget stor positiv forskel for din datter.</p>
<p>Kan hun eksempelvis have et billede med hjem til dig af lillebror/lillesøster som ligger inde i bonusmors mave? Der findes også fine børnebøger, du kan låne på biblioteket, som via billeder viser, hvad det er der sker under en graviditet og hvad hun kan forvente ift. at blive storesøster. Pointen med at bruge tid på dette er, at det kan hjælpe hende, hvis I taler sammen om det der sker, så hun bliver hjulpet til at få et sprog for det og bliver forberedt på denne store forandring. Måske du også kan tale med hendes far om de forandringer der sker hos dem, så du kan hjælpe hende, når hun er hos dig?</p>
<p>Måske er der også behov for, at der for en periode ændres på samværene mellem din datter og hendes far. En nyfødt kan være en stor omvæltning for alle, og det vil være godt, hvis du også er klar på, at ændre samværet en smule. Det er i hvert fald en mulighed, som er god at præsentere for hendes far. Jeg er ret sikker på, at din interesse i, at få det til at lykkes ifm. hans familie nu udvides, vil kunne gavne jeres samarbejde på både kort og lang sigt.</p>
<p>Når der kommer en lille ny til verden, kan det være, at det vil være godt for din datter, at hun engang imellem har samvær alene med sin far, så hun ikke får en oplevelse af, at være valgt fra/være mindre interessant. En lille ny kræver meget opmærksomhed og derfor er det godt givet ud, hvis jeres datter nogle gange får alenetid med sin far. Vær dog opmærksom på, at du ikke kan bestemme hvorledes din datters far skal bruge sin tid med jeres datter, når der er samvær.</p>
<p>På Børns Vilkårs hjemmeside findes der en skilsmisseguide, der giver gode råd, både ift. bonusforældre og nye søskende. Hvis I har et godt samarbejde, vil jeg anbefale jer, at I tager en god snak med udgangspunkt i nogle af de mange gode råd der er.</p>
<p>Og så vil jeg afslutningsvist ønske din datter tillykke. Det at få en søskende er en kæmpe gave -også selvom søskende kan være irriterende. Jeg er sikker på, at hun vil blive optaget af den lille nye og begejstret over, at skulle være storesøster, særligt hvis du også taler positivt om denne forandring.</p>
<p>De bedste hilsner</p>
<p>SkilsmisseBrevkassen</p>
</section>
<p>Indlægget <a href="https://bornsvilkar.dk/breve/far-skal-have-barn-med-ny-kaereste/">Far skal have barn med ny kæreste</a> blev først udgivet på <a href="https://bornsvilkar.dk">Børns Vilkår</a>.</p>
]]></content:encoded>
					
		
		
			</item>
	</channel>
</rss>
